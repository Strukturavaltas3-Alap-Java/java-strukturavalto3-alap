# Konzultáción elhangzó gyakorlati feladatok

Tesztesetek írása akkor is javasolt, ha ez nem szerepel a feladatleírásban.

# Week01 (2022.07.25-2022.07.29)

## Day03

Hozz létre a `java-sv3-labs-XY` repository-d projektjében egy új csomagot, `consultations` néven!
Ebben hozz létre egy `w01d03` nevű alcsomagot! Ebben hozz létre egy `Person` nevű Java osztályt!
Ebben az osztályban hozz létre egy `main()` metódust, amelyet el tudsz majd indítani!
Ez a metódus az elindítása után írja ki a konzolra egy ember személyes adadtait, a következő
módon:

Név: Teszt Elek
Születési hely, idő: Budapest, 1983.05.27.
Anyja neve: Minta Gizella

(Tehát fontos, hogy külön sorokba kerüljenek az egyes adatok.)

Az elkészült feladatot commitold is, és a commit üzenete úgy kezdődjön, hogy: `ex-w01d03` !

## Day05

Készíts egy `w01d05.Rectangle` (téglalap) nevű osztályt, amelynek két 
attribútuma a téglalap két oldalának hossza! Készíts egy konstruktort, 
ami beállítja az attribútumok kezdeti értékét! Készíts egy `calculateArea()` 
nevű metódust, ami visszaadja a téglalap területét! 
Készíts egy `w01d05.Geometry` nevű osztályt melyben van egy `main()` metódus, 
itt teszteled az elkészített téglalapokat reprezentáló osztályt!
Commitold és töltsd fel a megoldásodat a megfelelő módon 
(ex-w01d05 kezdetű üzenettel)!


# Week02 (2022.08.01-2022.08.05)

## Day01
Készíts egy w02d01.Car osztályt, mely attribútumként tárolja, hogy hány litert a tankoltunk bele, és hány kilométert ment el ekkora mennyiségű üzemanyaggal. Mindkét attribútumhoz legyen setter metódus! Legyen egy metódus ami kiszámolja az autó átlag fogyasztását, azaz azt hogy 100km távolságon mennyit fogyasztott átlagosan. Legyen egy w02d01.GasStation osztály is melynek legyen egy ár attribútuma, amit konstruktoron keresztül állítunk be. Legyen egy metódusa, a tankolás, ami egy kocsit és egy liter mennyiséget vár paraméterül. Ez a metódus állítsa be a kocsi üzemanyag mennyiségét és adja vissza, hogy mennyit kellett ezért fizetni. Teszteled az osztályokat main metódusban! Commitold és töltsd fel a megoldásodat a megfelelő módon 
(ex-w02d01 kezdetű üzenettel)!

